**Naziv Tima:** *Tim 26-Dinamicni Duo*
**Članovi Tima:**

Ime i Prezime 1. člana tima: *Omerović Adina*

Ime i Prezime 2. člana tima: *Đonlagić Nedim*

Ime i Prezime 3. člana tima: *Hodžić Hamdija*

#Naziv teme: *Residence Inn - Enjoy your stay*

##Opis teme: Pomoć pri pronalasku odgovarajućeg mjesta za Vaš boravak. 

Svrha sistema je da korisnicima, kroz aplikaciju, pomognu pri pronalasku mjesta za boravak koje odgovara njihovim potrebama i zahtjevima.
Naša aplikacija prikazuje sav slobodan smještaj za odabranu lokaciju, fotografije samog smještaja kao i cijene i sve ostale potrebne 
specifikacije. Također omogućava rezervaciju smještaja i dogovora između klijenta koji nudi smještaj i klijenta koji je u potrazi za smještajem. 
Aplikacija omogućava ostavljanje dojma o usluzi koju je klijent koristio kako bi ostali potencijalni korisnici imali uvid o kvaliteti
određenog smještaja. Pored toga, naša aplikacija, uz korištenje GPS tehnologije, nudi prikaz tačne lokacije smještaja. 

Razlog korištenja našeg sistema je olakšan i brži pristup svim slobodnim i raspoloživim kapacitetima smještaja. U vremenu "brzog života" jako
je bitno brzo i jednostavno doći do potrebnih informacija. Naš sistem, uz veliku bazu raspoloživih smještaja, nudi upravo takav način planiranja
Vašeg boravka. 

##Procesi:

Prilikom pokretanja aplikacije, korisnik ima opciju registracije, logina, pretrage smještaja i pregleda najnovijih objava.
Ukoliko korisnik želi da se registruje, potrebno je da unese svoju e-mail adresu, korisničko ime i šifru. Nakon toga sistem šalje mail
korisniku sa aktivacijskim linkom. Ukoliko korisnik potvrdi mail adresu, registruje se u bazu korisnika i ispisuje mu poruku potvrde. 

Na početnoj strani aplikacije, korisnik može da pregleda najnovije objave smještaja. Objave sadrže sve informacije o navedenom smještaju.

Prilikom pretrage, korisnik unosi lokaciju traženog smještaja, maksimalnu cijenu, datum odsjedanja i broj osoba. Sistem tada u bazi ponalazi odgovarajuće 
smještaje i nudi korisniku pregled pronađenih smještaja. Korisnik može da pregleda fotografije, dojmove, tip sobe, dodatne pogodnosti
(balkon, wi-fi, tv, klima..), ima mogućnost odabira pansion/polupansion. Ukoliko je zadovoljan određenom ponudom, može izvršiti rezervaciju
i stupiti u kontakt sa odgovornom osobom datog smještaja kroz slanje privatne poruke. Korisnik, pored slanja privatne poruke, može stupiti
u direktan kontakt pomoću kontakt informacija. Odabir lokacije se također može izvršiti glasovnom komandom. Sistem na osnovu izgovorene 
lokacije uz pomoć GPS tehnologije pretražuje mapu i prikazuje tražene smještaje.

Registrovani korisnik može da ostavi dojam o smještaju (1-5 zvjezdica) na osnovu usluga i izgleda smještaja. Ukoliko dojmovi za određeni 
smještaj budu izuzetno loši ili ukoliko je objava prijavljena kao lažna, administrator dobije notifikaciju da je dati smještaj prijavljen
kao nevažeći. Nakon toga, administrator može stupiti u kontakt sa korisnikom u cilju provjere informacija, ili u krajnjem slučaju ukloniti
objavu i obrisati korisnika čija je objava. 

##Funkcionalnosti:

- Mogućnost prijave u sistem sa različitim privilegijama
- Mogućnost registracije
- Mogućnost dodavanja lokacija u favorites, i dobijanje notifikacija o promjeni stanja raspoloživih smještaja na toj lokaciji
- Mogućnost unosa lokacije
- Mogućnost unosa datuma boravka
- Mogućnost unosa cijene
- Mogućnost unosa broja osoba 
- Mogućnost rezervacije smještaja
- Mogućnost stupanja u kontakt privatne poruke
- Mogućnost glasovnog odabira lokacije
- Mogućnost kartičnog plaćanja 
- Mogućnost pregleda ostavljenih dojmova, fotografija i ostalih dodatnih informacija o smještaju
- Mogućnost registrovanog korisnika da ostavi svoju ponudu
- Mogućnost registrovanog korisnika da ostavi dojam
- Mogućnost registrovanog korisnika brisanje/update informacija o smještaju
- Mogućnost registrovanog korisnika da sponzoriše svoju objavu što bi rezultiralo povećanju reach-a te objave (pomoću opcije plaćanja
tvorcu aplikacije)
- Početna strana aplikacije prikazuje najnovije oglase
- Sponzorisane objave se prikazuju među prvim prilikom definisanja kriterija pretrage
- Mogućnost pregleda lokacija smještaja na mapi korištenjem GPS sistema

##Akteri:

**Korisnici sistema:**
 - Registrovani korisnik - ima mogućnost objave/ažuriranja/brisanja svog oglasa, kao i ostavljanja dojma, također i potražnje smještaja
 - Neregistrovani korisnik - ima mogućnost pretrage, odabira i rezervacije smještaja
 - Administrtor - ima mogućnost brisanja i odobravanja korisničkih naloga, kao i održavanje sistema

